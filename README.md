# DeafTranslate
Автори: Венко Андреев и Валентин Берберов

Българският Жестомимичен Език (БЖЕ) е жестомимичният език на глухите и глухонемите българи. Към 2014 г. броя на използващите езика е 37 000 по данни на International Mission Board и 50 000 според Европейския съюз на глухите.
В България около 120 000 души са с различна степен на слухова загуба. Официално членовете на Съюза на глухите в България са 6500, но според организацията в страната има над 10 – 12 000 души с по-висока степен на увреждане на слуха и близо 250 000 души с някаква степен на увреждане на слуха.

В страната има 200 преводачи на жестомимичен език, но те естествено не са свободно достъпни. Нашата цел е да улесним комуникацията между глухонемите и чуващите, и съответно значително подобрявайки качеството им на живот.

Към момента не съществува платформа за директен превод между двете в нито една посока, което значи че към момента дори и едностранна комуникация е почти невъзможна, каму ли разговор.

Нашето решение на този проблем е мултиплатформено приложение на Android и IOS за превод от БЖЕ(Български Жестомимичен Език) към говор+текст и обратно, използвайки изкуствен интелект и алгоритъм за следене на ръцете в реално време. Основният програмен език е Python, изкуственият интелект и алгоритъма за разпознаване са разаботени чрез Mediapipe, OpenCV, TensorFlow и Numpy, а интерфейса с BeeWare.
